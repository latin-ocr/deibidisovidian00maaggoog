Quod ad Ouidii Nasonis Ibin maxime tractandam aggressus
sum, primo loco hoc praemoneatur, me haud ignarum esse
difficultatis, quae in tractanda tali materia plus minus ad artem
criticam, totius philologiae firmamentum fundamentumque per-
tinente, inest, cum praesertim de uiri non nihili aestimandi
bene meritis iudicare ausurus sim. Tamen fateor, menon
minus dulcedine quadam huius amplissimae re rum philologioarum
disciplinae, quam rei nouitate arreptum esse, philologica enim
dissertatio, ut hanc barbarissimam uocem consuetudinis gratia
seruem, non in hoc posita esse debet ut aliorum tantummodo
sententias contrarias perpendas, sed ut in lucem prodas ea,
quae exipsius tuo ingenio emanauerint.

Sed mediam in rem introeamus! Ac primum quidem omnium
'quotcumque Ibidis codices exstant, quin vindobonensis sit
optimus ac solus non interpolatuS, nemo eorum, qui unquam
usqueadannum MDCOCLXXXI hoc carmen edendum curauerunt,
dubitauit, donec Ellisius nouis codicibus usus maiorem suis
auctoritatem et fidem tribuendam esse contendit.

Itaque priore disputationis parte mihi anquirendum erit,
quse sit inter hos carminis codices ipsos et cum ueteribus col-
latos mutua ratio, altera de scholiorum eadem ratione agam.

 

